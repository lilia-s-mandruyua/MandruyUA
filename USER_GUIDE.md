# Керівництво користувача MandruyUA

## 1. Загальне призначення програми

Програмний застосунок **MandruyUA** призначений для багатоваріантного планування подорожей між містами з використанням різних видів транспорту. Система дозволяє користувачу отримати декілька альтернативних маршрутів, порівняти їх за часом у дорозі, орієнтовною вартістю та зручністю (кількістю пересадок), а також переглянути маршрут на карті.

Застосунок орієнтований на кінцевих користувачів, які планують регіональні або міждержавні подорожі та потребують зручного інструменту для вибору оптимального маршруту.

---

## 2. Системні вимоги

Для коректної роботи програми користувач повинен мати:

- операційну систему **Windows / macOS / Linux**;
- встановлений **Python версії 3.10 або вище**;
- доступ до мережі **Інтернет** (для геокодування та побудови маршрутів);
- встановлені бібліотеки Python:
  - CustomTkinter  
  - Requests  
  - SQLite  
  - threading  
  - math  
  - pathlib  
  - webbrowser  

---

## 3. Запуск застосунку

Для запуску застосунку необхідно виконати такі дії:

1. Відкрити каталог із програмою.
2. Переконатися, що файл `app.py` знаходиться в кореневій директорії проєкту.
3. Запуск можливий як через командний рядок (термінал), так і через середовище розробки PyCharm. Після запуску відкривається головне вікно застосунку MandruyUA. Запустити застосунок командою:

`python app.py`

---

## 4. Опис інтерфейсу

- Головне вікно програми складається з таких основних елементів:

- Поля введення «Звідки» та «Куди» — використовуються для задання початкового та кінцевого міста подорожі.

- Кнопка «Побудувати маршрути» — запускає процес пошуку, обчислення та аналізу можливих маршрутів.

- Журнал повідомлень — відображає службову інформацію, статус виконання операцій та повідомлення про помилки.

- Список доступних маршрутів — містить відсортовані маршрути з описом виду транспорту, часу в дорозі, вартості та кількості пересадок.

- Кнопка «Обрати маршрут» — дозволяє вибрати конкретний маршрут зі списку.

- Кнопка «Відкрити карту маршруту» — відкриває карту обраного маршруту у веб-браузері (для авто, велосипедних та пішохідних маршрутів).

---

## 5. Покрокова інструкція користування

1. У полі «Звідки» ввести назву початкового міста.

2. У полі «Куди» ввести назву кінцевого міста.

3. Натиснути кнопку «Побудувати маршрути».

4. Дочекатися завершення обчислень та появи списку маршрутів.

5. Ознайомитися із запропонованими варіантами, які автоматично відсортовані за такими критеріями:

- час у дорозі;
- вартість;
- зручність (кількість пересадок).

6. Натиснути кнопку «Обрати маршрут» біля найбільш підходящого варіанта.

7. За наявності карти натиснути «Відкрити карту маршруту» для перегляду маршруту у браузері.

---

## 6. Інформація про маршрути
Для кожного маршруту система відображає:

- вид транспорту (авто, потяг, літак, автобус, велосипед, пішки);

- орієнтовний час у дорозі;

- орієнтовну вартість подорожі;

- кількість пересадок.

Користувач може самостійно обрати маршрут, який найкраще відповідає його потребам.

---

## 7. Обмеження та застереження

Вартість та час для деяких видів транспорту (літак, потяг, автобус, велосипед, пішки) є модельованими (mock-даними) та не гарантують абсолютної точності.

Карта маршруту будується лише для маршрутів, що підтримують геометрію (авто, велосипед, пішки).

Реальні розклади громадського транспорту можуть відрізнятися від розрахункових значень, отриманих системою.

---

## 8. Завершення роботи

Для завершення роботи з програмою достатньо закрити головне вікно застосунку.
Усі збережені маршрути та результати розрахунків залишаються в базі даних і можуть бути використані для подальшого аналізу.
